<!DOCTYPE html>
<html lang="en">
<head>
  <meta http-equiv="cache-control" content="max-age=0"/>
  <meta http-equiv="cache-control" content="no-cache"/>
  <meta http-equiv="expires" content="0"/>
  <meta http-equiv="expires" content="Tue, 01 Jan 1980 1:00:00 GMT"/>
  <meta http-equiv="pragma" content="no-cache"/>

  <meta charset="utf-8"/>
  <meta name="viewport" content="width=device-width, initial-scale=1, shrink-to-fit=no"/>
  <meta name="description" content=""/>
  <meta name="author" content=""/>

  <title id="pageTitle">www.mskao.cz</title>

</head>

<body>
<div class="main">
  <div class="header-container">
    <div class="header-container-content">
      <div id="menu">menu</div>
    </div>
  </div>
  <div class="main-container">
    <div id="pruvodce-chovatele-content">
      <div>
        <h1>Průvodce chovatele</h1>

        <p>Máte fenku a chcete ji uchovnit a následně na ní odchovat svůj první vrh? Zde Vám poradíme, jak projít
          systémem odchovu, jak žádat o přiznání chovatelské stanice, co je to krycí list a kdy o něj žádat, jak
          ohlásit svůj vrh, jak zajistit Vašim štěňátkům rodokmeny a povinné označení a další důležité a zajímavé
          věci, které se k chovatelství vážou.</p>

        <h2>Jak uchovnit psa nebo fenu?</h2>
        <p>Poté, co Váš jedinec anglického ohaře splní podmínky chovnosti, zašlete příslušnému poradci chovu
          následující dokumenty:</p>

        <ul>
          <li>originál průkazu původu + 1 kopii</li>
          <li>kopii posudku z výstavy (jedinec musí v den výstavy dosáhnout věku min. 12 měsíců), pokud v posudku
            nejsou uvedeny údaje jako výška, barva oka, chrup a skus, přidejte kopii záznamu z jarního svodu
          </li>
          <li>kopii tabulky ze zkoušek (jarní, podzimní, které jste absolvovali v I. nebo II. ceně)</li>
          <li>originál výsledku vyšetření DKK (dysplazie kyčelního kloubu)</li>
          <li>fotografie psa (min. 1x ve výstavním postoji a 1x detail hlavy z profilu)</li>
        </ul>

        <p>Ujistěte se, že máte řádně uhrazeny členské příspěvky a uhraďte poplatek za uchovnění jedince 100,- Kč.
          Poplatek lze hradit buď na klubový účet nebo v hotovosti příslušnému poradci chovu proti potvrzení o
          zaplacení. Bez uhrazení a kontroly zaplacení poplatku nebude jedinec uchovněn!</p>

        <p>Na originál rodokmenu Vám bude uděleno potvrzení o zařazení do kartotéky chovných jedinců MSKAO a potvrzeno
          razítkem poradce chovu. Tento rodokmen zašlete na adresu ČMKJ (Lešanská 1176/2a; 141 00 Praha 4 - Chodov) a
          na přední stranu rodokmenu obdržíte razítko "Chovný pes (fena)". Za potvrzení zaplatíte 300,- Kč (150,- Kč
          vyřízení + 150,- Kč expediční náklady). Toto razítko bude sloužit jako potvrzení o chovnosti Vašeho jedince
          (slouží při krytí v jiném klubu nebo na pracovních zkouškách při rovnosti bodů). U feny je možné zasílat až
          při "Hlášení vrhu".</p>

        <p>Adresu poradce chovu najdete v kontaktech nebo u individuálních informací v rámci příslušného plemene a
          samozřejmě v každém Zpravodaji.</p>

        <h2>Založení chovatelské stanice</h2>

        <p>Pro založení chovatelské stanice musíte zažádat o tzv. „Mezinárodně chráněný název chovatelské stanice".
          Díky tomuto potvrzení máte jistotu, že se nevyskytuje (nebo nebude vyskytovat) chovatelská stanice se
          shodným názvem. S dostatečným předstihem vyplňte formulář (ke stažení na zde nebo www.cmku.cz) a zašlete jej
          na adresu ČMKU. Vyřízení trvá minimálně 3 měsíce! Protože se název Vaší stanice nesmí shodovat s již
          existujícími stanicemi, do formuláře je možno vepsat až šest různých názvů v pořadí Vašich preferencí. Zda
          Vámi vybraný název již náhodou neexistuje můžete snadno ověřit na webových stránkách FCI (www.fci.be).
          Majitelem mezinárodně chráněného názvu chovatelské stanice může být pouze jedna právně způsobilá osoba s
          trvalým bydlištěm v ČR, tedy ne manželé nebo dítě do 18 let. Název není vázán na určité plemeno psa, proto
          jej volte s ohledem na možnou změnu chovaného plemene v budoucnosti. Podrobnosti viz příslušná směrnice
          ČMKU. Certifikát je zasílán na dobírku, aktuální cena je 2000,- Kč za název plus 150,- Kč expediční náklady
          (náklady se platí ČMKU).</p>

        <h2>Co udělat před plánovaným krytím?</h2>

        <p>U příslušného poradce chovu požádáte o vystavení „Doporučení ke krytí", tzv. krycího listu. Tento důležitý
          dokument obsahuje údaje o feně a 3 chovných psech, které jste si vybrali nebo Vám byli doporučeni poradcem
          chovu. Bez platného krycího listu není možné vystavit průkazy původu! Svědomitý chovatel plánuje vrh týdny,
          ale i měsíce s předstihem, proto o vystavení krycího listu žádejte včas. Poradce chovu má na vystavení
          doporučení lhůtu 14 dní. Standardní cena za vystavení doporučení je 100,- Kč. V zásadě je nepřípustné
          vystavit krycí list po nakrytí feny! Klub samozřejmě umožňuje chov i nečlenům klubu - zde je stanoven
          poplatek za vydání krycího listu 2 000,- Kč.</p>
        <p>Ideální forma žádosti je e-mail nebo dopis adresovaný poradci chovu, ve kterém sdělíte jakého psa (psy)
          jste si vybral/a. V případě nutnosti budete následovat domluva s poradcem chovu. Ke každému vybranému
          krycímu psovi, i zahraničnímu, je majitel povinen předkládat potvrzení o chovnosti psa (v zemi působnosti) v
          závislosti na znění Zápisního řádu ČMKU. K nahlédnutí na stránkách ČMKU nebo na klubových stránkách.</p>

        <h2>Co udělat po krytí, při nezabřeznutí a po narození?</h2>

        <p>Do 10 dnů po krytí pošlete poradci chovu „Potvrzení o krytí". Toto potvrzení je součástí krycího listu a
          stvrzuje ho majitel krycího psa - potvrzuje, že skutečně došlo ke krytí vybraným jedincem. Do 10 dnů po
          narození štěňat, ale i v případě, že fena nezabřezla, zašlete poradci chovu „Hlášení vrhu". Hlášenku vrhu
          naleznete na klubových stránkách. Do 30 dnů po porodu vyplňte „Přihlášku vrhu" (jména vyplňujte v abecedním
          pořadí, nejdříve jména psů, pak jména fen) a zašlete na adresu Českomoravské kynologické jednoty (ČMKJ,
          Lešanská 1176/2a, 141 00 Praha 4 - Chodov), která Vám přidělí zápisová čísla. Tato jsou zároveň čísla
          tetovací. Přihlášku vrhu naleznete na klubových stránkách, v klubových normativech.</p>

        <p>Potvrzenou „Přihlášku vrhu" odešlete zpět na ČMKJ, která Vám následně vystaví průkazy původu. Cena za 1 PP
          je 300,- Kč plus 100,- Kč expediční náklady za celou zásilku. Pokud vyvážíte štěňata do zahraničí, je třeba
          nechat vystavit exportní průkaz původu, který obsahuje jméno a adresu nabyvatele štěněte. Za tento dokument
          si připlatíte 360 Kč. Rodokmeny pečlivě zkontrolujte a v pravém horním rohu podepište.</p>

        <h2>Tetovat nebo čipovat?</h2>

        <p><b>Štěňata má chovatel povinnost označit mikročipem, případně i tetováním.</b> Způsob označení štěňat zaznamená
          veterinární lékař do „Přihlášky vrhu“ (pouze označení mikročipem nebo kombinace mikročipu a tetování).
          <b>Označení mikročipem lze nejdříve provádět od dovršeného 4. týdne stáří, tetování od dovršeného 6.týdne stáří
            na základě vydaných zápisových čísel.</b> Platí, že celý vrh musí být označen jednotným způsobem.
          Tetovací číslo je shodné s číslem zápisu do plemenné knihy ČMKU, pokud není stanoveno jinak.</p>
        <p>V případě exportu štěněte do zahraničí je nutné štěně vybavit i pasem zvířete v zájmovém chovu. Podmínky
          pro export do zahraničí naleznete na webové stránce Státní veterinární správy:
          <a href="https://www.svscr.cz/cestovani-se-zviraty-v-zajmovem-chovu/" target="_blank">https://www.svscr.cz/cestovani-se-zviraty-v-zajmovem-chovu/</a>
        </p>
        <p>Z veterinární legislativy dále vyplývá, že <b>štěňata musí být označena mikročipem nejpozději do tří měsíců
          věku. Pokud přecházejí k novému majiteli dříve než ve třech měsících věku, musí v moment přechodu být již
          označena.</b> (pozn. Mikročipem nemusí být označeni psi, kteří mají jasně čitelné tetování provedené před 3. 7.
          2011.) Označovat štěňata mikročipem může pouze odborně způsobilá osoba, tedy veterinární lékař. Mikročip je
          malý váleček (přibližně velikosti rýže), který je dodáván v jednorázovém sterilním injekčním aplikátoru.
          Mikročip se aplikuje do podkoží na levé straně krku. Každý mikročip má vlastní unikátní patnáctimístným kód.
          Každý mikročip je dodáván s šesti samolepícími etiketami s čárovým kódem.</p>
        </p>

        <p><b>Hodně štěstí ve Vašich chovatelských záměrech Vám přeje celý klub MSKAO!</b></p>

      </div>
    </div>
  </div>
  <div id="footer-container">
    <div id="footer-container-content">
    </div>
  </div>
</div>

</body>
</html>

