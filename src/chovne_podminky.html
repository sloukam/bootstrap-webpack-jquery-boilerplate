<!DOCTYPE html>
<html lang="en">
<head>
  <meta charset="utf-8"/>
  <meta name="viewport" content="width=device-width, initial-scale=1, shrink-to-fit=no"/>
  <meta name="description" content=""/>
  <meta name="author" content=""/>

  <title id="pageTitle">www.mskao.cz</title>

</head>

<body>
<div class="wrap">
  <div class="header">
    <div id="menu">menu</div>
  </div>
  <div class="content">
    <div class="container">
      <div id="pruvodce-chovatele-content">
        <div>
          <h1>Chovné podmínky</h1>
          <blockquote>platné od 8.3.2020</blockquote>

          <ol>
            <li>Zdraví</li>
            <ul>
              <li>rentgen na dysplazii kyčelních kloubů (DKK) - maximálně stupeň 2/2  (nově značeno C).</li>
            </ul>
            <li>Výstavy</li>
            <ul>
              <li>získané ocenění na jakékoliv oficiální výstavě v ČR</li>
              <li>známka výborná nebo velmi dobrá</li>
              <li>v posudku z výstavy, jarního svodu nebo v rodokmenu musí být uveden skus, chrup, výška a barva oka</li>
              <li>v den výstavy nebo jarního svodu musí být posuzovanému jedinci minimálně 12 měsíců</li>
              <li>skus nůžkový (eventuálně klešťový</li>
              <li>chrup úplný</li>
              <li>minimální kohoutková výška u feny 55 cm</li>
              <li>minimální kohoutková výška u psa 58 cm</li>
              <li>barva oka dle standardu</li>
            </ul>
            <li>Zkoušky</li>
            <ul>
              <li>úspěšné absolvování zkoušky typu FT (Derby, NFT, MFT, FT-GT) nebo absolvování zkoušky podle zkušebních
                řádů ČMMJ (ZV,PZ); zkoušky, jejíž zkušební řád vychází ze zkušebních řádů ČMMJ (ZV, PZ)
                v I. nebo II. ceně</li>
            </ul>
            <li>Další ujednání</li>
            <ul>
              <li>poradce chovu v souladu se zápisním řádem ČMKU a Chovatelským řádem FCI má kompetenci k udělení
                výjimky z výše uvedených chovných podmínek, a to u jedinců, kteří jsou přínosem pro chov</li>
              <li>dle Zápisního řádu ČMKU je možné zapsání vrhu i nečlenovi klubu při dodržení chovných podmínek
                daného plemene. Klub musí předem písemně vymezit smluvní podmínky s chovatelem – nečlenem</li>
              <li>oba kluby si vzájemně uznávají chovné jedince</li>
              <li>členství je možné v obou klubech současně, ale chov je přípustný pouze v jednom klubu za respektování
                chovných podmínek</li>
              <li>v jednom klubu je pes jednoho majitele uchovněn jedenkrát (dle zápisního řádu ČMKU)</li>
            </ul>
          </ol>


          <p>Poté, co Váš jedinec anglického ohaře splní podmínky chovnosti, zašlete příslušnému poradci chovu
            následující dokumenty:</p>

          <ul>
            <li>originál průkazu původu + 1 kopii</li>
            <li>kopii posudku z výstavy (jedinec musí v den výstavy dosáhnout věku min. 12 měsíců), pokud v posudku
              nejsou uvedeny údaje jako výška, barva oka, chrup a skus, přidejte kopii záznamu z jarního svodu
            </li>
            <li>kopii tabulky ze zkoušek (jarní, podzimní, které jste absolvovali v I. nebo II. ceně)</li>
            <li>kopii výsledku vyšetření DKK (dysplazie kyčelního kloubu)</li>
            <li>fotografie psa (min. 1x ve výstavním postoji a 1x detail hlavy z profilu)</li>
          </ul>

          <p>Ujistěte se, že máte řádně uhrazeny členské příspěvky a uhraďte poplatek za uchovnění jedince 100,- Kč.
            Poplatek lze hradit buď na klubový účet nebo v hotovosti příslušnému poradci chovu proti potvrzení o
            zaplacení. Bez uhrazení a kontroly zaplacení poplatku nebude jedinec uchovněn!</p>

          <p>Na originál rodokmenu Vám bude uděleno potvrzení o zařazení do kartotéky chovných jedinců MSKAO a potvrzeno
            razítkem poradce chovu. Tento rodokmen zašlete na adresu ČMKJ (Lešanská 1176/2a; 141 00 Praha 4 - Chodov) a
            na přední stranu rodokmenu obdržíte razítko "Chovný pes (fena)". Za potvrzení zaplatíte 300,- Kč (150,- Kč
            vyřízení + 150,- Kč expediční náklady). Toto razítko bude sloužit jako potvrzení o chovnosti Vašeho jedince
            (slouží při krytí v jiném klubu nebo na pracovních zkouškách při rovnosti bodů). U feny je možné zasílat až
            při "Hlášení vrhu".</p>

          <p>Adresu poradce chovu najdete v kontaktech nebo u individuálních informací v rámci příslušného plemene a
            samozřejmě v každém Zpravodaji.</p>

        </div>
      </div>

    </div>
  </div>
  <div id="footer-container">
  </div>
</div>
</body>
</html>
