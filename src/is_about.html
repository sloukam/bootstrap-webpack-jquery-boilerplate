<!DOCTYPE html>
<html lang="en">
<head>
  <meta charset="utf-8"/>
  <meta name="viewport" content="width=device-width, initial-scale=1, shrink-to-fit=no"/>
  <meta name="description" content=""/>
  <meta name="author" content=""/>

  <title id="pageTitle">www.mskao.cz</title>

</head>

<body>
<body>
<div class="wrap">
  <div class="header">
    <div id="menu">menu</div>
  </div>
  <div class="content">
    <div class="container">

      <h1>Vznik</h1>
      <div>
        <p>Irský setr (irský červený setr) vznikl pravděpodobně křížením původního červenobílého setra s neznámým
          červeným
          psem. Další teorie je,že irčan získal svou celočervenou barvu přikřížením krve irského vodního španěla (nebo
          spíše
          sklon k jednobarevnosti, protože irský vodní španěl je spíše čokoládově hnědý), další možností zůstává
          velššpringršpaněl nebo bretaňský ohař. Zřejmě byl v průběhu času přikřížen i dlouhosrstý chrt, od kterého
          získal
          vysokonohost a plochost hrudníku. Původní název zní "Modder Rhu", což v překladu znamená "červený pes".
          Největší
          rozmach zaznamenal chov v druhé polovině 19. století, kdy červení irčani začali pronikat i na výstavní pódia.
          Za
          příklad stojí chov Cecila Moora z hrabství Tyrone - roku 1866 se mu narodil legendární celočervený pes jménem
          "Palmerston". Tento pes se největší měrou zasloužil o ustálení typu irčana a až do svých 14 let se aktivně
          podílel
          na chovu.</p>
      </div>
      <h1>Vzestup nebo pády</h1>
      <div>
        <p>Přímo v Irsku byl chov a rozvoj zaměřen spíše na pracovní využití, kdežto v Anglii a zejména pak v USA a
          Kanadě
          si získával obrovskou popularitu jako "showdog" čili výstavní pes, díky své nápadné kráse a eleganci. Z ryze
          pracovního psa, který má vlohy pro daleká hledání a bezchybné vystavování se rázem stává pes společenský bez
          větších loveckých vloh. V 60. a 70. letech minulého století se stal hlavně v USA typickým módním psem. Nastal
          rapidní vzrůst populace a zákonitý pokles kvality chovu - objevují se zde dědičné choroby, povahové problémy a
          podobně. Chov irského setra v USA se zcela odklonil od chovů v Evropě a zejména pak v zemi vzniku. Proto dnes
          můžeme mezi chovateli pozorovat rozlišení na dvě "zeměpisné linie" chovu irských setrů - americká linie (US)
          vyznačující se extrémním úhlením zadních končetin, velice dlouhou rovnou srstí, dlouhý, vysoko nasazený krk a
          maximálně dlouhé uši. Někteří chovatelé poukazují na viditelný vliv krve afghánského chrta a to jak ve
          vzhledu,
          tak i ve způsobu práce. Oproti tomu britská linie (UK) se vyznačuje o něco větší mohutností, srst nebývá tak
          extrémně dlouhá a často je zvlněná. Současně můžeme na starém kontinentě pozorovat odlišení chovatelských
          linií
          zabývajících se převážně myslivostí a výstavní činností. Avšak za poslední dobu se stává daleko častěji, že se
          kříží psi úspěšní jak v poli výstavním, tak v poli loveckém a tak dnes již není výjimkou extrémně úspěšný
          výstavní
          jedinec se složenými loveckými zkouškami.</p>
      </div>
      <h1>Irský setr v Čechách a na Moravě</h1>
      <div>
        <p>Na našem uzemí se začínali objevovat koncem 19. století a to samořejmě na šlechtických sídlech s využitím při
          lovu pernaté zvěře. Odkaz této doby můžeme pozorovat například v soudobém filmovém umění. Irští setři se
          ukazují
          třeba v pohádce "Jak se budí princezny" nebo ve filmu "Jára Cimrman ležící, spící", kde jsou po boku paní
          Heleny
          Dvořákové. Až do 50. let byl irský setr nejméně početným ze setrů chovaných na našem území (s výjimkou
          červenobílého setra). I u nás přišli červení setři do módy v 70. letech, v té době zde bylo na 400 chovných
          fen.
          Dnes se situace znormalizovala, chov se ustálil jak po stránce pracovní, tak po stránce zdravotní. K uchovnění
          psa
          je nutné předvést jeho vrozené lovecké vlohy a samozřejmě zdravotní stav. Každoročně se u nás narodí okolo 150
          štěňátek irského setra.</p>
      </div>
      <div>Zdroje: Wikipedia</div>
    </div>
  </div>
</div>
</body>
</html>
