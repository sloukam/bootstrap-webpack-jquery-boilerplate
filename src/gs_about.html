<!DOCTYPE html>
<html lang="en">
<head>
  <meta http-equiv="cache-control" content="max-age=0"/>
  <meta http-equiv="cache-control" content="no-cache"/>
  <meta http-equiv="expires" content="0"/>
  <meta http-equiv="expires" content="Tue, 01 Jan 1980 1:00:00 GMT"/>
  <meta http-equiv="pragma" content="no-cache"/>

  <meta charset="utf-8"/>
  <meta name="viewport" content="width=device-width, initial-scale=1, shrink-to-fit=no"/>
  <meta name="description" content=""/>
  <meta name="author" content=""/>

  <title id="pageTitle">www.mskao.cz</title>

</head>

<body class="main">
<div>
  <div class="header-container">
    <div class="header-container-content">
      <div id="menu">menu</div>
    </div>
  </div>
  <div class="main-container">
    <div>
      <div>
        <h1>Gordonsetr</h1>
        <h2>Historie</h2>
      </div>
      <div>
        <p>O původu gordonsetrů, nebo také skotských setrů nebo červenočerných setrů je mnoho dohadů. Údajně jeden ze
          sluhů
          čtvrtého vévody z Gordonu sira Alexandra náhodně zkřížil fenu anglického setra, které se na zámků Gordonů
          hojně
          chovali s černě pálenou kolií. „Produkty" tohoto spojení se vévodovi velice líbily a proto tito kříženci byli
          ustáleni v jeden typ a později v jedno plemeno. Vybraní jedinci byli chovatelsky zlepšováni v loveckých
          vlastnostech, to se celkem dařilo, ovšem objevovaly se velké bílé znaky, u některých se vyskytovala
          robustnější
          stavba těla a chyběla jim tzv. setrovská elegance.</p>

        <p>Největšího pokroku v ustalování plemene bylo dosaženo v 18. století přikřížením černo-červených bloodhoundů a
          snad i rotvajlerů. Dále již to byla otázka cílevědomého výběru, aby byly vymýceny nežádoucí exterierové znaky
          po
          koliích, bloudhoundech i po rotvajlerech. I přesto se některé exterierové znaky po bloodhoundech a
          rotvajlerech
          zachovaly dodnes a právě jimi se gordonsetr liší od ostatních setrů, jako například méně spáditá záď,
          sudovitější
          tvar hrudníku apod. Po přikřížených plemenech gordonsetr zdědil i některé schopnosti, kterými se rovněž liší
          od
          ostatních setrů, a to například větší dispozici pro všestrannou práci.</p>
      </div>
      <h2>Upotřebitelnost a vzhled</h2>
      <div>
        <p>Jak už bylo řečeno, gordonsetr je nejsilnější a nejrobustnější ze všech setrů a přitom však jeho proporce
          musí
          být v naprostém souladu, takže na první pohled působí dojmem velmi ušlechtilého, plnokrevného, krásného psa.
          Také
          jeho vlastnosti se liší od vlastností ostatních setrů. Je klidnější, volnější a projevuje vlohy ke stopování.
          Proto je spolehlivým dohledávačem ztracené zvěře. Kromě toho má rád vodu, takže ho lze s úspěchem používat i
          pro
          vodní práci. Ve spojení s výborným nosem, jaký má většina setrů, může být gordonsetr označen za všestranně
          upotřebitelného loveckého psa. Gordonsetr je snadno rozeznatelný od ostatních plemen setrů. Má dlouhou
          přiléhavou
          srst, antracitovitě černě zbarvenou s tříslovými kaštanově červenými znaky nad světly, po stranách mordy, na
          předhrudí, na bězích a okolo řitního otvoru.</p>
      </div>
      <h2>Gordoni u nás</h2>
      <div>
        <p>Největší celosvětový rozmach gordonů byl v 18. století. V té době bylo pár jedinců dovezeno i k nám.
          Nejpočetnější stav byl před první světovou válkou a dále ve dvacátých a třicátých letech 20. století. Z tohoto
          období je obdivně popisována fena Very Český Brod, která jako první získala titul „vítěz". Během druhé světové
          války počet psů tohoto plemene poklesl a nastala léta, kdy nebylo zaznamenáno ani dvacet štěňat (cca 2 vrhy)
          za
          rok. Mírný vzestup jedinců nastává až v šedesátých a sedmdesátých letech. Dnes je u nás počet gordonsetrů v
          uspokojivém stavu a množství zájemců o toto plemeno se zvyšuje. Chovatelé se snaží jak dovážet novou krev, tak
          v
          chovu vybírat pracovně i exterierově úspěšné jedince. Každý rok se u nás narodí cca 90 štěňátek.</p>
      </div>
      <div>Zdroje: Wikipedia</div>
    </div>
  </div>
  <div id="footer-container">
    <div id="footer-container-content">
    </div>
  </div>
</div>

</body>
</html>


